Title: Il primo pensiero fuori da te
DateModified: '2019-02-28'
DatePublished: '2019-02-28'
Url: https://www.worldnomads.com/create/scholarships/writing/2019/applications/il-primo-pensiero-fuori-da-te
SetInCountry: Italy
Category: I didn't expect to find
AuthorName: sabina petrazzuolo
AuthorCountry: Italy
Text: "Il primo pensiero fuori da te. Adi\xF3s FuerteVentura\n\nGuardo questo mare\
  \ per l'ultima volta e sento che qualcosa di me rester\xE0 qui. \nIn realt\xE0 credo\
  \ di appartenere a quest'isola pi\xF9 di quanto avrei mai immaginato, in effetti\
  \ so di qualcosa circa le mie origini iberiche... \nRicordo perfettamente quando\
  \ con cartina alla mano io e Andrea decidevamo la meta del nostro viaggio, eravamo\
  \ orientati verso le Isole Canarie. Tenerife, la sua proposta...Io non l'ho neanche\
  \ ascoltato, la voce nel cuore mi ha detto Fuerteventura. \nNon so perch\xE9, ma\
  \ il suo richiamo mi vibrava dentro e cos\xEC, appena l'ho vista, dal finestrino\
  \ del mio B737 io me ne innamorai. \nE voi, credete nei colpi di fulmine? \n\n\n\
  \n\nL'ho attraversata da sud a nord, sono salita sulla cima di Morro Velosa ad ammirare\
  \ il paesaggio rurale di Betancuria. Sono scesa lungo la costa ovest e ho ammirato\
  \ i mulini dell'eco museo per poi perdermi tra le porte e le case colorate nei balocchi\
  \ di El Cotillo. E no, non vi racconter\xF2 in questo articolo cosa vedere, dove\
  \ andare e dove mangiare a Fuerteventura...piuttosto vi parler\xF2 di un viaggio\
  \ fatto di anima e cuore, un viaggio che appartiene prima di tutto alla mia intimit\xE0\
  \ e che sono riuscita a ricomporre attraverso piccole note e pezzi di carta scritti\
  \ un po' qua e un po' la. Vi racconter\xF2 di come mi sono sentita piccola ma protetta\
  \ davanti alla maestosit\xE0 della sacra montagna di Tindaya. Di come la brezza\
  \ dell'oceano mi ha accarezzata la pelle e i capelli tutti i giorni e di come io,\
  \ davanti alla sua infinita bellezza ho sorriso tanto e ho cercato di nascondere\
  \ quegli occhi eternamente lucidi ascoltando per ore solo la sua musica.\n\n\n\n\
  \nVi parler\xF2 di quei chilometri apparentemente fatti di nulla ma che celano il\
  \ respiro e l'anima dell'isola e di tutte le splendide creature che la popolano,\
  \ dei suoi scoiattoli e delle ridenti capre, delle aloe, dei cactus e della moltitudine\
  \ di piante che fanno parte di questa terra, riserva mondiale della biosfera. E\
  \ due parole le spenderei di come tutti qui si impegnano a rispettare tutto, dalla\
  \ gente del posto, a cominciare da chi qui ci \xE8 nato, da chi \xE8 arrivato solo\
  \ da qualche anno e da chi invece, come me, \xE8 stato solo di passaggio. \n\nVi\
  \ racconter\xF2 un viaggio dell'anima dove la sabbia ha raccolto le impronte di\
  \ una felicit\xE0 pura e cruda fatta di sensazioni ed emozioni vissute in estrema\
  \ libert\xE0. Vi parler\xF2 di sorrisi fugaci nel silenzio della natura e di come\
  \ l'amore per questa rende le cose apprezzabili... Vi racconter\xF2 il mio amore\
  \ incondizionato per quest'isola...o forse l'ho gi\xE0 fatto.\n\n\nAhora me voy\
  \ Fuerteventura. Adi\xF3s"
