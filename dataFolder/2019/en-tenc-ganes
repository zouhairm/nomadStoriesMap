Title: EN TENC GANES
DateModified: '2019-02-10'
DatePublished: '2019-02-10'
Url: https://www.worldnomads.com/create/scholarships/writing/2019/applications/en-tenc-ganes
SetInCountry: Netherlands
Category: Making a local connection
AuthorName: Vicka Duran
AuthorCountry: Spain
Text: "(It's a story in catalan, my lenguage. It's the best way to express my self.\
  \ Thanks for understanding!) :)\n\nViatjar quan en tens ganes \xE9s glori\xF3s.\
  \ Una aeronau nova. Ryanair. Entr i me trob enmig d'ulls blaus, faccions n\xF2rdiques,\
  \ cossos esbelts i cabells rossos. Sonen els motors. Tots acceleram. Aquesta vegada\
  \ per\xF2 estic molt tranquila. El sol i el cel blau m'acompanyen. No puc demanar\
  \ res m\xE9s. Ens enlairam. I veig la meva illa verda, fresca, bella... davant dels\
  \ meus ulls. Davant del cel tan blau d'estiu. I una sensaci\xF3 d'extrema felicitat\
  \ i bellesa anega la meva \xE0nima de ll\xE0grimes. No record la darrera vegada\
  \ que vaig viatjar amb tantes ganes. Estic preparada pel que vengui, que ben segur\
  \ que amb aquest comen\xE7ament el que me depara s\xF3n nom\xE9s coses bones. Vull\
  \ resumir-ho: qu\xE8 b\xE9 viatjar quan se'n t\xE9 ganes. Qu\xE8 b\xE9! \xC9s que\
  \ no saps lo b\xE9 que sent. No tenir feina dins el cap. Nom\xE9s tenir les ganes\
  \ de descobrir! De veure, de con\xE8ixer, de gaudir! No record quina va ser la darrera\
  \ vegada. De fet, no s\xE9 si hi ha hagut qualque vegada... posar-se d'acord de\
  \ manera espont\xE0nea i agafar un bitllet d'un dia per s'altre amb la intenci\xF3\
  \ d'anar a fer una de les coses que m\xE9s m'agraden, que, en aquest cas \xE9s anar\
  \ a un festival d'arts esc\xE8niques. No, definitivament no ho havia fet mai. Sempre\
  \ he viatjat amb l'objectiu principal de formar-me, de fer feina o b\xE9 d'anar\
  \ i tornar de casa a casa. Un senyor major, en Jan m'espera amb un cartellet que\
  \ posar\xE0, en teoria el meu nom. Crec que me sentir\xE9 com una super estrella\
  \ o tal volta i en el seu defecte com una guiri molt guiri. En aquest viatge la\
  \ meva companya principal de viatge ser\xE0 na Cristina. Persona a la qui admir\
  \ profundament pel seu coneixement frondr\xF3s sobre les arts esc\xE8niques, per\
  \ la seva simpatia i amabilitat. I pels seus \"good vibes. Aix\xED que, esper gaudir\
  \ molt, molt, molt. Eindhoven, here I come!"
