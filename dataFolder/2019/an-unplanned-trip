Title: An unplanned trip...
DateModified: '2019-03-03'
DatePublished: '2019-03-03'
Url: https://www.worldnomads.com/create/scholarships/writing/2019/applications/an-unplanned-trip
SetInCountry: India
Category: A leap into the unknown
AuthorName: Meghnath  Tiwari
AuthorCountry: India
Text: Dekho yaar hua yun ki mera ek friend hai Jo ki Russia se Medical ka course kar
  raha hai.Vo saalbhar m ek baar India aata hai vacations pe.Har baar jab vo return
  India se Russia Jata hai toh uski flight Delhi se rehti hai.Hum Ujjain me rehte
  hai.Mai use railway station chhodna gaya jab vo Ujjain se Delhi ja raha tha.Humara
  sudden plan bana aur mai meri gaadi station par hi chhodke uske sath train me baith
  gaya.Galti se usne meri ticket Mumbai ki leli.Thodi dur train chali aur TC ne mujhe
  dhar liya jaise taise magajmaari ki aur Delhi pahunch gaye.Waha humein Ujjain ka
  hamara friend mil gaya.Hamne party ki aur raat me Delhi station par helicopter ke
  niche so gaye.Station pe Jo fan hai aisa lagta hai ki koi Helicopter ho.Raat me
  nind khuli toh saamne Allahbaad naam chal raha tha screen par toh socha Allahabad
  ghumne chalo.Zabardasti Maine inko train me baitha dia.Ab Galti ye ho gyi ki train
  Allahabad ja nahin wahan se aa rahi thi.Jab tak pata chalta ki galat train h der
  ho chuki thi aur party itni thi ki himmat nahin ho rahi thi train se.Jab subah neend
  khuli toh shree Ganganagar pahunch chuke the.Socha aaye hai toh ghum hi lo.Logo
  se puchaa idhr kya ghumne ka hai.Log bolein Sarfarosh dekhi hai.Humne bola haan
  vo bolein toh ye Pakistan border hai ghumoge toh goliyaan padegi.Mere saath ki janta
  ghabra gayi bolein niklo yaha se.Humne socha rest krte hai yahin thodi der fir samajhte
  hai.Paise the nahin hamare pass,ek dharmashala m jugaad jama, udhar naha dhokar
  nikle Jo thode bht paise bache the inhone uska facial karwa liya dharmashala ke
  baahar dukaan pe,batao aap.Fir waha se return ke lie station aae tou Jammu tavi
  dikhi aur sudden vaishno devi ka plan ban gaya.WT train me baith gaye are matlab
  Without Ticket.Train ka dabba khali isme Hum teen aur ek baba.Baba se baatchit chali
  idhr udhr ki.Baba padha likha nikla,acchi charcha hui.Thodi dur m fir TC ne dhar
  liya ye dono bhaag gaye apan dhara gaye..Upar se niche tak checking chali na ticket
  nikla na paise par train nikal padi.Mai ghabra gaya maine bola maharaj merko haan
  do akela reh jaunga ulajh jaunga.Bahut magajmaari ke baad inhone chhodna aur train
  pakad li.Ab hum teen aur baba majedar.Baba nikla paddler baba ne dia hara maal Jo
  hum pite ho gaye sarpatt..Kaise raise tappe khate bachte bachate Pahunche katara
  udhar bhi dhar lia haryanvi ladies police ne.Paise toh the nahin.Unk bola paytm
  kr dete hai apko.Unki haryanvi slang me vo boli humko ni aata paytm waytm.Ab vo
  thi badi khubsurat bhai apna unko paytm operate karna sikhane laga.Hum the chocolaty
  udhar se bhi bach nikle.Ab shuru hui chadhayi vaishno devi ki.Niche ek Delhi ki
  family mili jisme teen ladkiyaan bhi thi.Vyawahar jam gaye Humne unka samaan utha
  liya.Ab hum the chocolaty humari ladkio se cassette chalu ho gayi.Humne attitude
  dia vo aankh maarne lgi uske pitaji ko bhi bol diya vo nhi maani.Upar Pahunche toh
  uncle bolein saath m Hi ruk jaao..Mann m laddoo foota ki ladkia bhi aur gareebi
  m kharcha bhi nhi..Ab raat me kya ganit hue vo toh mat pucho samjh jao..subah uthe
  nashte k lie bhai ne nikale ATM se last 300 rupe.Kaise Hi khane baithe, idli sambhar
  dose ka order diya.Jaise hi order dia Uncle pichhe bolein beta room ka rent hua
  300.Uncle ne Paise le liye..Gareebi mein geela aata hua..Ek dusre ko dekh ke hansi
  bhi aayi aur dukh bhi hua.Bhookhein pyaase nichein utare darshan karke..Niche utarke
  fir Paise jugaade aur khana khaya...Toh ye thi meri kahani kucch baatein thi Jo
  naa thi sunani..dhanyawaad
