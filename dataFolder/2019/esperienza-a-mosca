Title: Esperienza a Mosca
DateModified: '2019-03-11'
DatePublished: '2019-03-11'
Url: https://www.worldnomads.com/create/scholarships/writing/2019/applications/esperienza-a-mosca
SetInCountry: Russia
Category: I didn't expect to find
AuthorName: Maria Sciortino
AuthorCountry: Italy
Text: "Suona la sveglia. La stacco prontamente. \xC8 mattino presto ma ho dormito\
  \ serenamente e adesso esplodo di gioia. Corro in doccia e qualcosa muta. Il picchiettare\
  \ delle gocce d\u2019acqua sulla vetrata e sulla mia pelle mi ipnotizza e mi affiora\
  \ alla mente, rimbombandomi, ciascuna preoccupazione che fino al giorno prima mi\
  \ era stata manifestata.\nAttraverso la vetrata della doccia, un raggio di sole\
  \ cattura la mia attenzione e improvvisamente prendo consapevolezza che devo bloccare\
  \ il flusso di quell'inarrestabile turbinio di pensieri, il cui solo effetto \xE8\
  \ di imbrigliarmi in una rete di inestricabili paure. Quelle stesse paure che per\
  \ settimane avevo impedito potessero prendere forma, non ascoltandole ma semplicemente\
  \ udendole e che inaspettatamente cercavano di prendere il sopravvento in me. E\
  \ capisco che non posso permettere che lo facciano adesso; dal principio di questa\
  \ esperienza mi sono abbandonata al destino, fin dal momento in cui ho scritto la\
  \ prima mail all'Universit\xE0 Teatrale di Mosca e ho presentato la domanda di borsa\
  \ di studio per svolgere la mia tesi all'estero, e, quella mattina di un inusuale\
  \ caldo autunno moscovita, non potevo essere ingoiata dalla paura.\nChiudo gli occhi,\
  \ tiro un sospiro di sollievo, chiudo la porta di casa e inizio a vagare sospesa\
  \ come in una bolla di sapone dalla quale percepisco ogni cosa nella propria genuina\
  \ bellezza. Mi perdo, ma incontro un ragazzo che mi accompagna fino all\u2019ingresso\
  \ dell\u2019Universit\xE0, dove decido quali corsi seguire e quali professori conoscere.\
  \ Vado nella biblioteca interna, dove una delle bibliotecarie, in particolare, sprigiona\
  \ l\u2019istinto materno dinanzi a una ragazza italiana che si ritrova a Mosca,\
  \ da sola, senza conoscere il russo, spinta solo dalla passione per il teatro e\
  \ dalla sete di conoscenza, e mi aiuta sotto ogni possibile punto di vista.\n\t\
  Questo modo di vivere mi ha addentrata in un reticolo di eventi e situazioni che\
  \ mi hanno accompagnata giorno dopo giorno. \nErano gli ultimi giorni a Mosca ed\
  \ ero pervasa da emozioni forti e contrastanti tra loro. Predominavano l\u2019incredulit\xE0\
  \ di quelle settimane moscovite, dove ogni giorno era un perdersi e una scoperta\
  \ del passato e del presente della storia di Mosca, del suo Teatro e dei suoi cuori,\
  \ e la consapevolezza che volevo sapere di un passato troppo passato che mi tentava\
  \ ad arrendermi nella ricerca.\nEra un pomeriggio dai colori tetri, stavo camminando\
  \ e stavo pensando che mi mancava solo un teatro dove andare a bussare per chiedere\
  \ informazioni. Non volevo andare, ero convinta fosse l\u2019ennesimo viaggio a\
  \ vuoto. Inizia anche a piovigginare, adoro passeggiare sotto la pioggia. Cos\xEC\
  \ inizio a camminare e inconsciamente mi ritrovo nella via del teatro, dove N. G.\
  \ Kustov aveva probabilmente lavorato. Entro, chiedo e mi dicono di tornare tre\
  \ giorni dopo perch\xE9 ci sar\xE0 qualcuno, un artista contemporaneo, che \xE8\
  \ stato suo allievo e che pu\xF2 aiutarmi nella ricerca. Seppur mi scruti attentamente,\
  \ mi accoglie calorosamente e mi invita a rimandare la lunga chiacchierata al giorno\
  \ seguente. Lui \xE8 nativo di Mosca, non parla inglese ma solo un po' di spagnolo;\
  \ io non parlo spagnolo n\xE9 russo, anche se dopo tre intense settimane a Mosca\
  \ comincio a riconoscere il suono delle parole e a comprenderne il significato,\
  \ specie se di argomenti che conosco. Io non so come ma si \xE8 creata una tale\
  \ affinit\xE0 che ha permesso a due persone mai vistesi prima e aventi come unico\
  \ mezzo di comunicazione gli occhi, di comprendersi, di volersi bene, di emozionarsi,\
  \ di abbracciarsi tra lacrime e affabili sorrisi. \n\xC8 stato l\u2019incontro che\
  \ custodisco gelosamente e che non dimenticher\xF2 mai, perch\xE9 \xE8 uno di quegli\
  \ incontri che in una vita capitano raramente. E io ho gi\xE0 avuto la fortuna di\
  \ emozionarmi cos\xEC tanto, in una circostanza cos\xEC speciale, e la sensazione\
  \ di sfiorare il passato nel mio presente.\nTutta l\u2019esperienza a Mosca \xE8\
  \ stata indescrivibilmente unica, ha cambiato me, ha rafforzato il mio rapporto\
  \ con la natura e mi ha insegnato molto. Ecco, io non mi aspettavo di trovare tutto\
  \ questo, non avrei mai immaginato una tale generosit\xE0 da chiunque incontrassi.\
  \ Mi hanno donato ricordi, alcuni inestimabili quali il tempo dedicatomi, l\u2019\
  affetto incondizionato e le emozioni vissute.\nOggi, nonostante i chilometri di\
  \ distanza, continuano a essere nella mia vita, a supportarmi e ad aiutarmi, regalandomi\
  \ storie di amicizia."
