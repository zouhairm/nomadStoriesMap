Title: Ogni volta come la prima
DateModified: '2019-02-12'
DatePublished: '2019-02-12'
Url: https://www.worldnomads.com/create/scholarships/writing/2019/applications/ogni-volta-come-la-prima
SetInCountry: Philippines
Category: A leap into the unknown
AuthorName: Jaarmie Margate
AuthorCountry: Italy
Text: "Ogni volta \xE8 come la prima volta. Con una cadenza di 3-5 anni torno nel\
  \ mio paese d'origine: le Filippine. Una volta ci capito da bambina, un'altra volta\
  \ da ragazzina arrogante e la prossima, quest'estate, spero di arrivarci con una\
  \ mentalit\xE0 da osservatrice. Sono Jaarmie ho 20 anni e sono una studentessa universitaria\
  \ di lingue a Ferrara, citt\xE0 in cui sono nata da genitori entrambi filippini.\
  \ Nelle Filippine vivo in un villaggio chiamato San Gregorio, a circa 2 ore di distanza\
  \ dalla capitale Manila e l'ultima volta che ci tornai, nel 2015, mi ostinavo a\
  \ credere e far credere che ci\xF2 che pensavo era giusto: mangiare con una cadenza\
  \ oraria, quando l\xE0 il cibo \xE8 ricchezza, ogni momento \xE8 giusto per mangiare.\
  \ Facevo una colpa ai miei nonni di non mostrare mai abbastanza pathos e ci\xF2\
  \ mi faceva credere che mi volessero meno bene, perch\xE8 vedevo le nonne di nipoti\
  \ italiani che erano piene di sentimento e io li invidiavo cos\xEC tanto. Andare\
  \ in citt\xE0, San Pablo in questo caso, sembrava sempre una cosa impossibile da\
  \ raggiungere per farci un giretto quando era solo a 15 minuti di distanza. Passavo\
  \ quindi le mie giornate a chiedermi come mai intraprendere un viaggio cos\xEC costoso\
  \ se non si esplorava. Questi sono alcuni esempi che cito ma arrivai ad un punto\
  \ dove mi sentivo frustrata, depressa. Linguisticamente parlando non riuscivo a\
  \ trasmettere il mio malessere, lo spiaccico poco il tagalog, ma lo capisco benissimo.\
  \ Non ho voluto che la cultura, la lingua e il cibo si addentrassero in me. Ho sempre\
  \ avuto un disagio nell'accettare questa mia origine perch\xE8 troppo lontana dal\
  \ mio modo di pensare. Questa volta per\xF2 sono fiduciosa a migliorare me stessa\
  \ e intraprendere un nuovo viaggio dove spero sar\xF2 abbastanza umile da coglierne\
  \ la semplicit\xE0 dell'ambiente circostante, lasciare da parte preconcetti europei\
  \ ed osservare semplicemente per permettermi di crescere.\nSar\xE0 un viaggio verso\
  \ un lato ignoto di me."
