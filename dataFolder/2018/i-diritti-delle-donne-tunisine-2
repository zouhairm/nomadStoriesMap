Title: 'I diritti delle donne tunisine '
DateModified: '2018-02-23'
DatePublished: '2018-04-20'
Url: https://www.worldnomads.com/create/scholarships/writing/2018/applications/i-diritti-delle-donne-tunisine-2
SetInCountry: Tunisia
Category: The last thing I expected
AuthorName: COMASIA  SCIALPI
AuthorCountry: Italy
Text: "Arrivando al porto della Goulette, mi pare d\u2019avere un d\xE9j\xE0-vu, come\
  \ se avessi gi\xE0 visto questi posti, annusato quest\u2019aria, udito gli stessi\
  \ suoni. Mentre scendo il primo gradino verso la terra ferma, nella mia testa riaffiorano\
  \ le scene di un film visto anni prima: \u201CUn \xE9t\xE9 \xE0 la Goulette\u201D\
  . \nDavanti a me c\u2019\xE8 Malek, la mia amica araba, simbolo dei progressi femministi\
  \ in questa zona. La sua folta chioma, riccia e voluminosa, comincia a trascinarmi\
  \ per le vie della citt\xE0, e non posso fare a meno di rimanere incantata alla\
  \ vista di queste porte dipinte d\u2019azzurro che spiccano tra i muri bianchi.\
  \ \nHo deciso d\u2019intraprendere questo viaggio proprio il 13 agosto perch\xE9\
  \ \xE8 \u201Cla giornata della donna\u201D. La figura femminile nel mondo arabo\
  \ sta acquisendo sempre maggiore importanza dal punto di vista sociale e culturale.\
  \ Ci\xF2 si percepisce proseguendo il cammino che \xE8 interrotto da una folla di\
  \ donne. La nostra intenzione era quella di visitare il sito archeologico di Cartagine,\
  \ ma l\u2019antichit\xE0 pu\xF2 aspettare qualche istante: queste ragazze hanno\
  \ qualcosa di interessante da dire. \n\xABSiamo di fronte al Palazzo presidenziale\xBB\
  , mi spiega Malek, \xABlo stesso posto e lo stesso giorno in cui, nel 2017, il presidente\
  \ della Repubblica B\xE9ji Caid Essebsi, aveva lanciato una proposta per la riforma\
  \ riguardante la parit\xE0 ereditaria tra i sessi\xBB. \nQuesta proposta di legge,\
  \ all\u2019epoca suscit\xF2 polemiche e il rifiuto da parte di Al-Azhar. Ma ora\
  \ una cosa \xE8 certa: le donne del mondo islamico non mollano. Il messaggio che\
  \ vedo negli occhi delle ragazze \xE8 uno: \u201CHeritages m\xEAme pour les femmes\u201D\
  . \nUna delle manifestanti imita la blogger Amina Sboui la quale, l\u20191 marzo\
  \ 2013, pos\xF2 nuda con una scritta sul petto: \u201CQuesto corpo \xE8 mio\u201D\
  . Si chiama Karima, \xE8 attivista femminile del movimento \u201CUnion F\xE8ministe\
  \ Libre\u201D dall' et\xE0 di 16 anni, ora ne ha 25: \xE8 una donna e vuol essere\
  \ trattata come tale. Riporta su met\xE0 corpo varie scritte. Quando le ho chiesto\
  \ perch\xE9 proprio met\xE0 corpo, mi ha spiegato che uno dei motivi per cui stesse\
  \ protestando fosse la parit\xE0 di ereditariet\xE0, quindi \xABmet\xE0 a lei e\
  \ met\xE0 al fratello\xBB. \nAlle donne mai interesser\xE0 fare una lotta materiale,\
  \  se c\u2019\xE8 un prezzo a cui loro danno un peso \xE8 la loro vita, per la quale\
  \ lottano con ogni mezzo (pacifico) a loro concesso. Karima, in piedi su quel muretto,\
  \ rappresenta il lento e graduale processo di modernizzazione del Paese.  \nL' ultima\
  \ cosa che mi sarei aspettata era un viaggio tra \"i diritti delle donne tunisine\"\
  ."
